STRATEGIE 5: 
Leerlingen stimuleren om 
eigenaar van hun leerproces te zijn 
• OVERZICHT 
Leraren hebben de merkwaardige opdracht zichzelf overbodig te maken. Natuurlijk niet 
letterlijk, want er zijn altijd weer nieuwe leerlingen. Maar we streven naar een situatie 
waarin onze leerlingen ons steeds minder nodig hebben. Dit was altijd al van belang, maar 
nu de maatschappij steeds complexer wordt en de arbeidsmarkt verandert door automa­ 
tisering en verplaatsing van productiewerk naar het buitenland, is de kennis die leerlingen 
op school opdoen nooit genoeg. We kunnen onze leerlingen nog zoveel leren, maar als ze 
na het verlaten van de school nooit meer een boek willen inzien, zijn we tekortgeschoten. 
Daarom is de vijfde en laatste strategie in veel opzichten de belangrijkste - de strategie 
waar de andere vier strategieën naartoe leiden. Als leerlingen 'eigenaar'zijn van hun eigen 
leerproces, vallen alle andere strategieën op hun plek. De leerlingen hebben dan invloed 
op wat ze leren en ze begrijpen dat leraren erachter moeten komen waar ze in hun leer­ 
proces zijn Om hen te kunnen helpen. Vragen in de klas, discussies en activiteiten zijn dus 
niet bedoeld om leerlingen 'te betrappen' op wat ze niet weten, maar om vervolgstappen 
te bepalen en de leerlingen daarin te ondersteunen. Hetzelfde geldt voor feedback: als 
leerlingen zich verantwoordelijk voelen voor hun leerproces, dan is feedback ondersteu­ 
ning in plaats van een veroordeling. En dan zijn klasgenoten gidsen op hun pad, in plaats 
van rechters. 
0 WAAROM WE DEZE STRATEGIE GEBRUIKEN 
Veel van wat onze leerlingen later moeten weten, is nog niet ontdekt of uitgevonden. 'Leren 
hoe je moet leren' was vroeger een luxe in het onderwijs; vandaag de dag is het noodzaak. 
~ DE STRATEGIE BEGRIJPEN 
Sir Richard Livingstone, voorzitter van het Corpus Christi College van de universiteit van 
Oxford, schreef bijna drie kwart eeuw geleden het volgende: 
"De maatstaf van een geslaagde opleiding is niet de hoeveelheid kennis 
waarmee een leerling de school verlaat, maar zijn honger om te weten en 
zijn vermogen om te leren. Als kinderen de school verlaten met een honger 
naar kennis en enig idee over hoe ze die moeten verwerven en gebruiken, 
dan heeft de school zijn werk gedaan. Er zijn te veel jongeren die de school 
verlaten zonder die honger en met een hoofd vol onverteerde brokken 
Strategie 5: Leerlingen als eigenaar van hun leerproces 173 
}
informatie. De goede leraar wordt herkend aan het aantal nuttige onderwer- 
pen dat hij laat liggen" (Livingstone, 1941, p. 28). <, 
Dit citaat bevat twee bijzonder waardevolle inzichten. Het eerste is dat het de taak van de 
school is om leerlingen af te leveren 'met een honger naar kennis en enig idee over hoe ze 
die moeten verwerven en gebruiken' - een heel modern commentaar voor 1941. Het 
tweede is dat dit tijd kost, en dat je die tijd niet kunt vinden door onbelangrijke stof uit 
het curriculum te gooien, om de eenvoudige reden dat er in de curricula van de meeste 
scholen geen onbelangrijke inhoud voorkomt. De enige manier waarop we tijd kunnen 
vrijmaken om leerlingen eigenaarschap van hun eigen leerproces te laten ontwikkelen, is 
door belangrijke stof terzijde te schuiven - om daarmee tijd vrij te maken om nog belang­ 
rijkere stof behoorlijk te behandelen. 
Het idee dat je je leerlingen verantwoordelijker moet maken voor hun eigen leerproces is 
ook de specifieke focus van een onderzoek door Barkat (2014). In haar werk met leraren in 
verschillende vakken (Engels, aardrijkskunde, geschiedenis, wiskunde, natuurkunde) on­ 
derscheidt ze een aantal factoren die een belangrijke rol lijken te spelen als het erom gaat 
leerlingen meer verantwoordelijkheid te laten nemen voor hun eigen werk, waardoor ook 
hun prestaties verbeteren. 
Deze kernfactoren zijn: 
1. Leeractiviteiten verschuiven naar de context van persoonlijke doelen, 
bijvoorbeeld door het leren op school te koppelen aan ambities voor een 
bepaalde carrière. 
2. Inspanning koppelen aan succes, door ervoor te zorgen dat leerlingen een 
realistische kijk hebben op de succescriteria, erkenning te geven voor dingen 
die ze goed doen, hen aan te moedigen om proactief hulp te zoeken en ervoor 
te zorgen dat leerlingen verbeterpunten halen uit feedback. 
3. Leerlingen betrekken bij de planning van het werk, door ze de mogelijkheid te 
geven hun werk samen met de leraar te organiseren en hen te laten kiezen uit 
taken en structuren zoals checklists om het werk bij te houden. 
De eerste factor hangt nauw samen met onze bespreking van leerdoelen en succescriteria 
in hoofdstuk 3 en de tweede komt terug in onze bespreking van feedback in hoofdstuk 5. 
De derde factor helpt leerlingen na te denken over hun denkproces - psychologen noemen 
dat soms metacognitie. 
De term metacognitie wordt meestal toegeschreven aan John Flavell, die dit begrip als 
volgt definieert: 
"Iemands kennis over zijn eigen cognitieve processen en producten of wat 
daarmee verband houdt, bijvoorbeeld de eigenschappen van informatie en 
data die relevant zijn voor het leerproces. Ik ben bezig met metacognitie 
(meta-geheugen, meta-leren, meta-aandacht, metataal of wat dan ook) als 
ik me ervan bewust ben dat ik meer moeite heb met het leren van A dan van 
B; als me invalt dat ik C nog eens moet controleren voordat ik het voor waar 
aanneem; als ik bedenk dat ik alle keuzes van een meerkeuzevraag maar 
174 Formatief evalueren in de praktijk 
}
beter goed kan bestuderen voordat ik beslis wat de beste is; als ik het gevoel 
heb dat ik maar beter een aantekening over D kan maken voordat ik het weer 
vergeet; als ik eraan denk iemand naar E te vragen om te zien of ik het goed 
heb" (Flavell, 1976, p. 232). 
Dit is natuurlijk een heel brede definitie - Flavell zelf beschrijft de definitie als een 'fuzzy 
concept'(Flavell, 1981, p. 37) - en haast iedere activiteit die een observatie van of reflectie 
op het eigen denkproces inhoudt, valt eronder. Het is dan ook niet verrassend dat verschil­ 
lende onderzoekers zich op verschillende aspecten van deze processen richten. Sommige 
onderzoekers concentreren zich op de strategieën die leerlingen gebruiken om hun leer­ 
proces productiever te maken, zoals planning, aandachtsmanagement, voortgangsbewa­ 
king en het bijsturen van het leerproces als het niet gaat zoals de bedoeling is. Andere 
onderzoekers richten zich op wat leerlingen motiveert: hoe interessant vinden ze het werk, 
putten ze waarde uit het uitvoeren van de opdrachten, wat is hun interpretatie van 
successen en mislukkingen, en welke sociale prijs betaal je voor mislukking (en soms voor 
succes!). Weer anderen richten zich op de emotionele kant van het leerproces en hoe je 
die zo goed mogelijk kunt beheersen. 
De meeste onderzoekers lijken het er in ieder geval over eens te zijn dat deze aspecten 
van het leerproces allemaal vallen onder de vlag van het 'zelfgereguleerde leerproces: 
Boekaerts, Maes en Karoly (2005) definiëren zelfregulering als een 'uit meerdere compo­ 
nenten en meerdere niveaus bestaand proces dat zich herhaalt en zelfsturend is, en dat 
invloed heeft op iemands cognitie, affecten [emoties] en acties, evenals op de aanpassing 
van omgevingskenmerken ten dienste van iemands doelen' (p. 150). Het gaat er vooral om 
dat bij een zelfgereguleerd leerproces zowel metacognitie als emoties betrokken zijn 
(Boekaerts, 2006, p. 348). 
Boekaerts (2006) oppert dat wanneer leraren leerlingen een taak geven, de leerlingen de 
taak en de context direct beoordelen. Daarbij betrekken ze een aantal informatiebronnen, 
waaronder hun huidige perceptie van de taak, wat ze denken te weten over het onderwerp, 
wat hun overtuigingen zijn over hun eigen bekwaamheid en in hoeverre inspanning vereist 
zal zijn, hoe geïnteresseerd ze zijn in het onderwerp en hun eerdere ervaringen met zulke 
taken. Vervolgens besluiten ze of ze in hun comfortzone blijven of dat ze zich gaan inspan­ 
nen om hun capaciteiten te vergroten. Deze 'tweewegentheorie' klinkt bedrieglijk een­ 
voudig, maar is in feite een extreem handige manier om de verschillende perspectieven 
te integreren die onderzoekers hebben op het onderwerp van het zelfgereguleerde leer­ 
proces. 
Als leerlingen intrinsiek geïnteresseerd zijn in de taak, zullen ze eerder voor de groei gaan, 
en dat doen ze misschien ook als de leraar de taak presenteert op een manier die hun 
nieuwsgierigheid prikkelt. Als de leerlingen niet in de taak geïnteresseerd zijn, zullen ze 
de baten van het voltooien van de taak afzetten tegen de kosten. Als de taak verband 
houdt met persoonlijke doelen of als de leerling de relevantie ervan inziet, zal hij eerder 
geneigd zijn om de taak uit te voeren om zijn competenties te ontwikkelen. Als de kans 
bestaat dat de leerling zal falen, wordt de mindset van de leerling belangrijker. Voor iemand 
met een fixed mindset betekent een mislukking datje niet slim bent. Dit vergroot de kans 
dat de leerling zich afkeert van de taak, omdat hij liever voor lui dan voor dom wordt 
Strategie 5: Leerlingen als eigenaar van hun leerproces 175 
}
gehouden. Voor iemand met een growth mindset is de mogelijkheid van een mislukking 
geen probleem - sterker nog, het is een aanwijzing dat de taak uitdagend genoeg is om 
zijn capaciteiten te vergroten. 
Soms kan het leerlingen helpen als je wat aandacht besteedt aan hun emotionele wel­ 
behagen. De kans op falen is kleiner als leerlingen weten dat er een aantal hulpmiddelen 
beschikbaar zijn indien ze die nodig hebben. Je kunt ook de 'kosten' van een mislukking 
verlagen door duidelijk te maken dat de taak bedoeld is als uitdaging en dat het te 
verwachten is - en niet meer dan normaal - dat de eerste pogingen zullen mislukken. Dit 
gebeurt bijvoorbeeld bij taalonderwijs, waarbij leraren benadrukken dat het normaal is 
om een betoog of ander schrijfwerk een aantal keer te herschrijven. 
In de rest van dit hoofdstuk gaan we in op een aantal ideeën en technieken die je kunt 
toepassen om je leerlingen meer controle te geven over hun eigen leerproces. Sommige 
daarvan kun je direct inzetten, voor andere zul je wat meer tijd nodig hebben. Het kan 
soms voelen alsof je maar weinig voortgang boekt. Maar als je achter het idee staat dat 
wij onze leerlingen voorbereiden op een wereld die niemand zich nog kan voorstellen, 
valt alles op zijn plaats. De toekomst behoort aan degenen die blijven leren. 
TECHNIEK@ 
Gebruik zelfrapportages, maar niet als enige bron 
Het meest deprimerende aspect van de invoering van formatief evalueren in de afgelopen 
twintig jaar is misschien wel de manier waarop het geassocieerd is geraakt met een aantal 
eenvoudige technieken, zoals de 'stoplichten' voor zelfevaluatie .. Natuurlijk is er niets mis 
mee om leerlingen te laten reflecteren op het werk dat ze hebben gedaan in relatie tot de 
leerdoelen en succescriteria, en om te evalueren of er voldoende voortgang is geboekt. 
Zo hing een lerares drie vellen A3-papier - rood, oranje en groen - naast de deur van het 
klaslokaal en ze plakte daarop dertig rondjes klittenband van ongeveer 2,5 centimeter 
doorsnede. iedere leerling had een naamkaartje met een stukje klittenbandtape op de 
achterkant. Twee of drie keer per week gaf de lerares de leerlingen een vraag of opgave 
voordat de pauze begon, en dan plakten de leerlingen hun naamkaartje op het vel dat 
paste bij het vertrouwen dat ze in hun eigen begrip hadden: rood voor'lk begrijp het niet; 
groen voor'lk begrijp dit' en oranje voor'lk weet niet of ik alles goed begrijp'. 
Dit is natuurlijk een vorm vanzelfrapportage. Inmiddels zijn we jaren van onderzoek verder 
en blijkt dat zelfrapportages niet betrouwbaar zijn - zo gelooft 93 procent van de Ameri­ 
kaanse chauffeurs dat ze beter rijden dan gemiddeld, aldus Svenson (1981). De lerares uit 
het voorbeeld weet dat ze niet volledig kan afgaan op de zelfrapportages van de leer­ 
lingen. Maar voordat de leerlingen terug zijn van hun pauze, kan ze deze informatie wel 
gebruiken om de les aan te passen of de groepjes anders in te delen. 
Zelfevaluatie. is echter maar al te vaak een symbolische actie aan het eind van de les, waarin 
leraren leerlingen vragen een kleur te kiezen om aan te geven of ze het doel van de les 
hebben begrepen - waarna er niets met deze informatie gebeurt. 
176 Formatief evalueren in de praktijk 
}
