6 R emediaal 2020 – 2-3
Toetsing als motor voor leren: 
naar succeservaringen voor 
alle leerlingen
Toetsing is een belangrijk en spannend thema in het onderwijs, voor zowel leraren als leerlingen. Negatieve 
toetservaringen kunnen echter leiden tot een gebrek aan motivatie, zelfvertrouwen en zin in leren. In deze bijdrage worden handvatten geboden hoe toetsing binnen het curriculum voor alle leerlingen een kans om te leren kan zijn. Hoe komen we van vinken naar vonken?
Ter inleiding: onze toetscultuur
“Als ‘goed onderwijs’ – in de zin, dat je er veel van leert – niet 
gepaard gaat met hogere cijfers en minder onvoldoendes, 
dan is het slecht onderwijs.” Dit prikkelende citaat komt uit 
het boek Vijven  en zessen , dat Adrianus Dingeman (Adriaan) 
de Groot (1914-2006) in 1966 schreef. Mijn vader, die jaren -
lang leraar en tevens directeur van een lerarenopleiding basisonderwijs is geweest, gaf dit boek aan mij toen ik Pedagogiek en Onderwijskunde ging studeren in Nijmegen. 
Het werk van De Groot inspireerde mij enorm, vooral ook 
vanuit mijn persoonlijke ervaringen met toetsing: ik ben blijven zitten in de vijfde klas van het Gymnasium. Op een 5 
teveel, voor het vak biologie. Sinds deze gebeurtenis heeft 
toetsing mijn aandacht, met als centrale vraag: In hoeverre doet de wijze van toetsing recht aan de kernopdracht van 
ons onderwijs, namelijk leerlingen laten leren en hen daar 
zo goed mogelijk bij helpen?De inhoud van het boek Vijven  en zessen  is – ondanks dat 
het al meer dan een halve eeuw oud is – actueler dan ooit. Mijns inziens heeft geen enkel ander boek zo illustratief en helder beschreven hoe een leerling niet alleen de dupe 
kan worden van de subjectiviteit van het oordeel van de 
leraar, maar ook van een beoordelingssysteem waarin leerlingen aan de lopende band worden geselecteerd. 
Het lijkt normaal te zijn geworden dat in het onderwijs voortdurend een deel van de leerlingen zakt, onvoldoendes 
haalt en dus faalt. De Groot beschrijft het als volgt: “ Wij 
opereren  (...) voortdurend met de  veronderstelling , dat een 
deel  van onze  leerlingen  wel niet  zal kunnen  volgen  wat wij 
ze trachten  bij te  brengen en  dus ‘ gewoon ’ een onvoldoende 
zal krijgen.  Daardoor  wordt de  vraag of ons onderwijs wel 
geschikt  is voor  de leerlingen , nooit scherp  gesteld:  je kunt  er 
altijd  onderuit , want  een deel van de  leerlingen  ‘mag gerust ’ 
niet  geschikt  voor  het onderwijs zijn . (...) 
En wat de  leerling  
betreft:  het ligt bijna altijd  aan hém als hij niet slaagt ; hij 
wordt nooit met zoveel woorden als geschikt  aanvaard , 
alle vóórselectie ten spijt. Hem of haar hangt in principe de 
mogelijkheid tot falen-door-eigen-ongeschiktheid op ieder 
moment als een zwaard van Damocles boven het hoofd – tot 
op de dag van zijn eindexamen .” (p. 43-44).
Vanuit de gedachte dat het onderwijs is bedoeld om leer -
lingen alle kansen te bieden zich te ontwikkelen, uiten veel scholen de behoefte dat zij een andere weg in willen slaan als het gaat om toetsing. Er zijn veel vragen hoe bijvoor -
beeld de balans kan worden gevonden tussen de formatieve  
functie van toetsing (gericht op leren) en de summatieve  
functie van toetsing (gericht op het komen tot een beslis -
sing over vervolgonderwijs of diplomering) (Onderwijsraad, 2013; Sluijsmans & Kneyber, 2018). Hoewel de term forma -
tief toetsen inmiddels lijkt te zijn opgenomen in het Artikel  D ominique Sluijsmans}
Remediaal 2020 – 2-3  7 6 Remediaal 2020 – 2-3onderwijswoordenboek, zijn er veel vragen over wat forma -
tief toetsen precies betekent en hoe het concrete invulling 
kan krijgen in de praktijk. 
In het volgende zal eerst een nadere definitie van formatief toetsen worden gegeven in relatie tot de wijze waarop we 
het onderwijs ontwerpen. Daarbij zal worden uitgelegd 
waarom formatief handelen een betere benaming is. Vervolgens worden vijf kenmerken van formatief handelen 
gepresenteerd die schoolleiders en leraren handvatten 
kunnen bieden om hun visie op toetsing vorm te geven. 
De basis voor toetsing: 
een sterk, samenhangend curriculumontwerp
In de huidige onderwijsorganisatie worden over het alge -
meen in een curriculum (een leerplan) de onderwijs- en 
toetstijd van elkaar gescheiden (zie Figuur  1). 
Tijdens het onderwijs krijgen leerlingen instructie en 
werken zij aan taken om kennis en vaardigheden te ontwik -
kelen. Op een bepaald moment wordt er een toets georga -
niseerd, waarop de leerlingen dienen te laten zien dat zij de onderwezen stof beheersen. In het voortgezet onderwijs 
is er bijvoorbeeld sprake van geplande overhoringen of 
proefwerkweken. Deze wijze van onderwijs organiseren stimuleert bij leerlingen vooral het bekend toetsgedrag 
(washback -effect ; Alderson & Wall, 1993): leerlingen gaan 
vooral ‘blokken’ voor de toets, leidend tot een piekgedrag in 
studeren. Pas bij de toets staat er immers iets op het spel. 
Een eerste belangrijke implicatie voor leren is dat we met 
deze wijze van toetsing vooral momentane prestaties met een kortetermijneffect toetsen (Soderstrom & Bjork, 
2015). Deze prestaties zijn echter lang niet altijd bewijs 
van langetermijnleren en vaak slechts een uiting van het ‘weten-zweten-vergeten’-principe (met dank aan Loesje). 
Een tweede implicatie van het scheiden van onderwijs en 
toetstijd is dat we leerlingen nauwelijks tijd geven om te mogen leren en fouten te maken. Vaak komt een échte 
toets – een toets die meetelt, waar dus al iets op het 
spel staat – voor een leerling erg snel. Denk bijvoorbeeld aan een overhoring of proefwerk al na enkele dagen of weken. Daisy Christodoulou stelt in haar boek Making  
good progress  (2016) dat we dit type toetsen dienen te 
beperken. Ze maakt daarbij een vergelijking met het lopen van een marathon: door al snel zwaarwegende toetsen te geven, vragen we leerlingen een marathon te lopen, 
terwijl ze eerst, rust, tijd en oefening nodig hebben deze te 
leren lopen. 
Als we naar meer balans toe willen werken binnen de 
huidige toetspraktijk, met meer focus op de lerende, forma -
tieve functie van toetsing, is allereerst een integrale visie 
op curriculumontwerp nodig. Dat begint bij het besef dat 
toetsing slecht één van de componenten is van een goed 
curriculum. Het curriculaire spinnenweb maakt dat inzich -
telijk (van den Akker, 2003; zie Figuur  2).
Het hart en de negen, samenhangende draden van het spinnenweb verwijzen naar tien curriculumvragen. De 
antwoorden op deze vragen dienen zich te verhouden tot 
de visie, die de verbindende schakel vormt. De metafoor van het spinnenweb onderstreept het kwetsbare karakter van 
een curriculum: scheurt het spinnenweb, is er geen sprake 
meer van een consistent plan voor leren. Inzicht in de samenhang en consistentie van het curriculu -
montwerp (de architectentekening), helpt leraren vervol-gens het curriculum dat de leerlingen gaan ervaren (het 
huis) te bouwen (zie Figuur  3).
Over de auteur
Dominique Sluijsmans is lector Professioneel Beoordelen 
bij Zuyd Hogeschool en daarnaast 
werkzaam als zelfstandig onderwijsad -
viseur en spreker. Als gepromoveerd onderwijskundige werkte zij vooral in 
het hoger (beroeps)onderwijs. Doel van 
haar werk is het in gang zetten van een 
beweging van toetsgericht denken naar 
doelgericht denken in het onderwijs, 
waarbij leerlingen alle kansen worden geboden om tot 
succeservaringen te komen. Meer informatie over haar 
werk is te vinden op www.sluijsmans.net  
Figuur  1. De verhouding tussen onderwijs- en toetstijd}
8 R emediaal 2020 – 2-3
Naar het bouwen van het huis: 
constructieve harmonie tussen doelen, leeractiviteiten en toetsing
Voor het doel van deze bijdrage zoom ik in op de rol van 
toetsing bij het bouwen van het curriculum. Hiervoor is het 
belangrijk om eerst tot een goede definitie van toetsing 
te komen. Toetsing in algemene zin verwijst niet naar een set van ‘losse’ instrumenten, maar naar een procedure die 
je nodig hebt om zorgvuldige beslissingen te nemen over 
het leren en de voortgang van jouw leerlingen (Wiliam, 2011). In deze definitie zijn formatief en summatief geen 
eigenschappen van toetsen, maar eigenschappen van 
beslissingen . Als het gaat om een summatieve  beslissing, 
wordt er een uitspraak gedaan of de leerling daadwerke -
lijk heeft geleerd (bijvoorbeeld mag doorgaan naar een 
volgende groep/klas of een diploma verdient). Formatieve  
beslissingen helpen de leerling bij het leren en worden 
al vanaf dag één veelvuldig genomen tijdens het onder -
wijs. De leraar gebruikt informatie van de leerling om de instructie en het verdere leerproces aan te passen. Er staat bij formatieve beslissingen nog niks  op het spel voor de 
leerling, er mogen, moeten zelfs, fouten gemaakt mogen worden. Toetsing gericht op het nemen van formatieve  
beslissingen is verankerd in een interactief en cyclisch 
proces van feedup, feedback en feedforward (zie Figuur  4; 
gebaseerd op Hattie & Timperley, 2007).Aangezien formatieve beslissingen plaatsvinden tijdens 
het onderwijs en zijn gericht op het verder helpen van de 
leerling, past de term formatief handelen  beter.
1 Formatief 
1  Deze term werd in 2018 geïntroduceerd door René Kneyber, zie http://toetsrevolutie.nl/?p=316  handelen slaat de brug tussen onderwijzen en leren, waarbij de leraar zijn leerlingen actief betrekt om zo infor -
matie te verzamelen waar de leerling staat ten opzichte van de gewenste doelen en vast te stellen wat er nodig is de leerlingen te ondersteunen in het bereiken van de 
leerdoelen. Voor formatief handelen is een voortdurende 
aansluiting tussen de doelen, de leeractiviteiten en de wijze van toetsing en feedback essentieel. Deze aansluiting wordt 
constructive  alignment oftewel constructieve harmonie 
genoemd (Biggs, 1996; zie Figuur  5).
Terugkijkend naar Figuur 1 zal er vanuit de gedachte van 
constructieve harmonie en de definitie van formatief 
handelen een andere verhouding moeten ontstaan tussen 
onderwijstijd en toetstijd (zie Figuur  6).
Figuur 5 laat zien dat om leerlingen meer tijd en rust te 
geven te mogen leren er een verschuiving nodig is van een 
visie op onderwijs waarin toetsing sterk wordt gescheiden Figuur  2. Het curriculaire spinnenweb
Figuur 3. Van architectentekening ( curriculumontwerp)  naar het 
bouwen van het huis ( curriculumontwikkeling )
Figuur  4. Het interactieve  en cyclische feedbackproces}
Remediaal 2020 – 2-3  9 8 Remediaal 2020 – 2-3van het onderwijs (onderwijs-toets-STOP-onderwijs-toets-
STOP enzovoort), naar een visie waarin toetsing is verankerd 
in het dagelijkse onderwijs. Deze volledige verankering 
komt tot uiting in het formatieve handelen van de leraar 
en de leerling. Summatieve beslissingen worden uitgesteld tot het moment dat de leerling klaar is voor het succesvol 
afronden van de echte toets. Vijf kenmerken van formatief 
handelen
In het voorgaande is het belang van een consistent en geba -
lanceerd curriculumontwerp geduid als voorwaarde voor 
het komen tot een andere visie op toetsing waarin het leren 
centraal staat. In het volgende zullen de vijf belangrijkste kenmerken van formatief handelen worden benoemd.
1. Bij formatief handelen zijn de doelen die de school beoogt 
leidend voor het vormgeven van het onderwijs, niet de 
toetsen.
Formatief handelen gaat uit van het werken aan doelen die we met het onderwijs nastreven. Binnen het terri -
torium van formatief handelen is een vijftal formatieve strategieën te benoemen binnen het interactieve feed -
backproces van feedup, feedback en feedforward (Wiliam, 
2011; zie Figuur  7): 1) het verhelderen, delen en begrijpen 
van leerdoelen en de succescriteria), 2) het organiseren van discussies, taken en activiteiten om bewijs voor leren 
te genereren, 3) feedback om de leerling verder te helpen, 
4) leerlingen activeren als leerbronnen voor elkaar en 5) leerlingen activeren als verantwoordelijken voor hun eigen 
leren. Bij het formatief handelen kan er een duidelijk onder -
scheid worden gemaakt tussen de rol van de leraar en de 
rol van de leerling. Weten waar de leerling naar toe werkt 
Figuur  5. Constructieve harmonie tussen doelen, leeractiviteiten en 
feedback/toetsing
Figuur  6. Van een summatieve toetscultuur naar een formatieve leercultuur }
10 R emediaal 2020 – 2-3
– de leerdoelen – geeft een leraar/onderwijsondersteuner 
houvast in bij het ontwerp van het curriculum en de lessen: 
doelen zijn dus je vertrekpunt. 
2. Bij formatief handelen worden zorgvuldige beslissingen 
over leerlingen genomen op basis van meerdere en rijke 
informatiebronnen.Formatief handelen richt zich op het verzamelen van 
informatie die nodig is om een bepaalde beslissing over de 
vervolgstappen in het leren van leerlingen te nemen. De verzamelde informatie dient leraren handvatten te geven 
waar leerlingen staan en welke vervolgstappen nodig 
zijn (tijdens een les of over lessen heen). Leraren hebben informatie van hoge kwaliteit nodig om deze beslissingen 
goed te kunnen nemen. In het onderwijs ligt nu nog vaak 
de nadruk op datagestuurd oftewel toetsgestuurd denken, 
waarbij de verzamelde data leidend zijn voor beslissingen 
(bijvoorbeeld de LOVS-scores). Deze wijze van informatie -
verzameling is vaak normgericht, verzameld op vastge -
stelde momenten en ook vaak maar gericht op een deel van het onderwezen curriculum. De resultaten van deze toetsen 
worden vervolgens gebruikt voor het nemen van beslis -
singen of het opstellen van handelingsplannen. Bij forma -
tief handelen gaat het echter om de vraag: Welke data hebben we nodig om zorgvuldige beslissingen te nemen over het leerproces van leerlingen? Daarbij is het belangrijk 
er steeds bewust van te zijn dat een leerling nooit wordt 
afgerekend op één toets (zie Figuur  8). Zwaarwegende 
beslissingen worden pas genomen als er veel rijke bronnen 
voorhanden zijn op basis waarvan die beslissing kan 
worden genomen (Schuwirth & Van der Vleuten, 2011).
3. Bij formatief handelen wordt succes voor ALLE leerlingen 
nagestreefd.
Formatief handelen gaat uit van eerlijke kansen voor alle leerlingen. Dit betekent dat er hoge verwachtingen zijn en 
naar leerlingen vertrouwen wordt uitgestraald (“Ik geef 
jou deze feedback, omdat ik hoge verwachtingen van jou heb en weet dat je het kan”) . Ook betekent dit dat er niet 
wordt gedifferentieerd in leerdoelen, maar dat differenti -
atie kan worden georganiseerd in de weg naar het leerdoel toe. Dit vraagt van leraren dat zij weten wanneer welke 
formatieve strategieën belangrijk zijn en dat zij doelbe -
wuste keuzes maken welke formatieve technieken/activi -
teiten zij inzetten om alle leerlingen bij de les te houden. Voorbeelden van activiteiten gericht op vaststellen waar 
de leerlingen staan zijn bijvoorbeeld het inzetten van een ‘alle-leerlingen-geven-antwoord-aanpak’, waarbij elke leer -
ling wordt gevraagd antwoorden te geven op een aantal vragen over eerder behandelde stof. Deze vragen zijn zo geformuleerd dat leraren zicht krijgen op de misconcepties 
of veel gemaakte fouten (Wragg & Brown, 2016). Leerlingen 
kunnen vervolgens met elkaar antwoorden bespreken en elkaar uitleggen waarom antwoorden al dan niet goed zijn. 
Belangrijk is dat leerlingen in veiligheid en vertrouwen leren 
worstelen met een taak en niet teveel worden gestimuleerd te doen wat ze fijn vinden te doen of al kunnen. Formatief 
handelen biedt kansen de motivatie van leerlingen te 
versterken door ze door veel oefening succes te laten ervaren (Bandura, 1977).
4. Formatief handelen vraagt een sterk didactisch repertoire 
van leraren.
Formatief handelen is pas mogelijk als informatie is verza -
meld over waar de leerlingen staan en wat zij nog nodig 
hebben om de gewenste doelen te behalen en aan de 
gestelde succescriteria te voldoen. Om deze informatie te 
verkrijgen is het inzetten van activerende didactiek nodig. 
Figuur  7. Het territorium van formatief handelen
Figuur 8. Zorgvuldig beslissingen nemen op basis van veel en rijke 
informatiebronnen}
Remediaal 2020 – 2-3  11 10 Remediaal 2020 – 2-3Er zijn immers doelbewust activiteiten nodig die leerlingen 
aan het denken zetten op een manier die leraren inzicht 
geeft in hun begrip en vooruitgang, maar die leerlingen 
ook helpen om effectieve leerstrategieën te ontwikkelen 
(Dunlosky et al., 2013). Deze activiteiten zijn van belang tijdens contacturen, maar ook tijdens (begeleide) zelfstudie. 
Dat betekent dat leraren bijvoorbeeld in staat zijn tot het 
activeren van voorkennis, het werken met uitgewerkte voorbeelden, het uitleggen in kleine stappen, en goede 
feedback en ondersteuning geven bij moeilijke taken. Voor 
leerlingen is van belang dat zij bekwaam worden in het spreiden van leer- en oefenmomenten, en (zichzelf) te 
toetsen en te verklaren (Rosenshine, 2010). Wanneer leraren 
in staat zijn om op de juiste momenten, voor het juiste doel, de juiste didactische principes te integreren in hun onder -
wijs, zal dit helpen om tijdig de juiste formatieve beslissing te nemen. Het boek Wijze lessen  (Surma et al., 2019), dat 
gratis te downloaden is op www.wijzelessen.nl , biedt vele 
praktische en evidence-informed handvatten voor het inzetten van effectieve didactische principes.
5. Formatief handelen met leerlingen betekent formatief 
leren werken als team.Formatief handelen is belangrijk voor de relatie tussen 
leraren en leerlingen, maar ook voor het werken als team. 
Voor succesvolle implementatie is het van belang een formatieve denk- en werkcultuur te versterken, waarbij je 
als team op dezelfde wijze kunt werken zoals je dat met je 
leerlingen doet: Waar willen we als school naar toe? Waar staan we nu? Wat hebben we nodig om daar te komen? 
(Wiliam, 2016; zie Figuur  9). Het kan heel inspirerend 
werken om met elkaar na te denken over haalbare doelen op de korte, middellange en lange termijn, de succescriteria 
(waaraan zien we dat we onze doelen hebben behaald?) en over activiteiten en rollen die nodig zijn de doelen te 
behalen en in welk tijdspad.
Ter afsluiting
In deze bijdrage is gepoogd te verhelderen hoe formatief handelen vanuit een integraal curriculumperspectief het 
voertuig kan zijn om tot een goede balans te komen tussen 
de verschillende functies van toetsing. Formatief handelen is een cyclisch proces van onderwijzen, waarbij leraren en 
leerlingen in interactie bewust informatie verzamelen over 
de voortgang in leren. Deze informatie helpt beiden de vervolgstappen te bepalen in het licht van vooraf beoogde 
doelen. De gereedschapskist van effectieve didactiek is 
hierbij nodig. Formatief handelen is belangrijk bij voorken -
nisactivatie (wat weten mijn leerlingen nog?), tijdens de 
instructie, tijdens het oefenen en begeleide zelfstudie 
en bij de lesafsluiting. Omdat het proces van formatief handelen is gericht op álle leerlingen kansen geven om te 
leren, worden de kansen op uiteindelijk goed presteren op 
de ‘echte’ toets verhoogd (zie Figuur  10). Toetsing is dan niet 
meer langer iets om bang voor te zijn, maar een succeserva -
ring die de basis vormt voor het toewerken naar een nieuwe succeservaring.
Het ombuigen van een toetscultuur naar een formatieve cultuur is niet eenvoudig en vereist een bedachtzame 
aanpak. Het is daarom belangrijk te starten met waar je als 
leraar en als team staat. Mijn ervaring is dat leraren al veel 
activiteiten organiseren waar we nu het label ‘formatief’ en ‘effectieve didactiek’ aan hangen. Je kunt als leraar jezelf 
vragen stellen als:
• Wat zijn mijn drijfveren geweest om leraar te worden?
• Wie zijn mijn leerlingen?
• Wat zijn de doelen die ik de les van morgen heb, over zes 
weken en over een jaar?
• Wat betekent dat voor de inhouden die aan de orde moeten komen?
Figuur  9. Formatief werken als team
Figuur  10. Constructieve harmonie ( constructive  alignment)  en 
formatief handelen als basis voor succes voor alle leerlingen}
12 R emediaal 2020 – 2-3
• Welke activiteiten kan ik organiseren om te bepalen wat 
mijn leerlingen al van deze inhouden weten en begrijpen?
• Welke didactische principes helpen mij om mijn leerlingen actief en aan het denken te houden?
• Welke vragen kan ik stellen om te bepalen of mijn leer -
lingen inhouden die aan de orde zijn geweest hebben 
begrepen?• Hoeveel en welke informatie heb ik nodig om vast te 
stellen dat leerlingen hebben geleerd en op welke wijze 
communiceer ik dat naar hen?
Met de kennis die er is over leren en de rol die toetsing daarin kan spelen, hoop ik dat we de komende jaren toet -
sing weer eens kans voor leren kunnen maken. Onze leer -
lingen zijn het waard.
Literatuur
Akker, J. van den (2003). Curriculum perspectives: An intro -
duction. In J. van den Akker, W. Kuiper, & U. Hameyer (Eds.), 
Curriculum  landscapes  and trends  (pp. 1-10). Dordrecht: 
Kluwer Academic Publishers.Alderson, I. C., & Wall, D. (1993). Does washback exist? 
Applied Linguistics, 14 , l5-129.
Bandura, A. (1977). Self-efficacy: toward a unifying theory of behavioral change. Psychological Review, 84, 191-215.
Biggs, J. (1996). Enhancing teaching through constructive 
alignment. Higher Education, 32 , 347-364.
De Groot, A. (1966). Vijven en zessen. Cijfers en beslissingen: 
het selectieproces in ons onderwijs. Groningen: 
Wolters-Noordhoff.
Dunlosky, J., Rawson, K. A., Marsh, E. J., Nathan, M. J., and 
Willingham, D. T. (2013). Improving pupils’ learning with 
effective learning techniques: Promising directions from 
cognitive and educational psychology. Psychological 
Science in the Public Interest, 14 (1), 4-58
Christodoulou, D. (2016). Making good progress. The Future 
of Assessment for Learning . Oxford: Oxford Press.
Hattie, J., & Timperley, H. (2007). The power of feedback. 
Review of Educational Research, 77 (1), 81–112. 
Kneyber, R. (2019). Functioneel toetsen en zwaarwegende beslissingen . Te vinden op http://toetsrevolutie.nl /?p=512  
Onderwijsraad (2013). Toets wijzer. Naar  een ( eigen)
tijdse  wijze van toetsen en  examineren . Den Haag: 
Onderw ijsraad.Rosenshine, B. (2010). Principles  of instruction ( Band
 21 
Educational Practices Series ). Brussels: International 
Academy of Education and Geneva: international Bureau of Education.
Schuwirth, L. W. T., & Van der Vleuten, C. P. M. (2011). 
Programmatic assessment: from assessment of learning 
to assessment for learning. Medical Teacher,  33(6), 478-485.
Soderstrom, N. C., & Bjork, R. A. (2015). Learning versus performance: An integrative review. Perspectives  on 
Psychological Science,  10(2), 176-199.
Sluijsmans, D. M. A., & Kneyber, R. (2016). Toetsrevolutie : 
naar  een feedbackcultuur in het voortgezet onderwijs.  
Culemborg: Phronese.Sluijsmans, D. M. A., & Sluijsmans, L.Y.P. (2015). 
Voorjaarsschoonmaak in het toetshuis.  Column in 
Tijdschrift Examens, te vinden op 
https://www.professio t-
neelbegeleiden.nl/voorjaarsschoonmaak-in-het-toetshuis  
Surma, T., Vanhoyweghen, K., Sluijsmans, D. M. A., Camp, G., Muijs, D., & Kirschner, P. (2019). Wijze lessen . Twaalf  
didactische bouwstenen voor  effectieve  didactiek. Heerlen: 
Open Universiteit. Te vinden op www.wijzelessen.nu  
Wiliam, D. (2011). Embedded  Formative Assessment . 
Bloomington: Solution Tree Press.
Wiliam, D. (2016). Leadership for teacher learning . Bristol: 
Learning Science Ltd.
Wragg, E. C., & Brown, G. A. (2016). Questioning in  the 
primary school . Abingdon: Taylor & Francis Ltd.}
