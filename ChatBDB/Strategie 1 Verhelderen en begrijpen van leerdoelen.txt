STRATEGIE 1: 
Leerdoelen en succescriteria 
duidelijk maken, delen en 
begrijpen 
• OVERZICHT 
Als we leraren vragen naar hun leerdoelen voor een bepaalde les, zeggen ze vaak: "Ik ga 
de leerlingen dit en dat laten doen:' Met andere woorden: leraren beantwoorden de vraag 
door de activiteiten te noemen die ze de leerlingen willen laten doen. Dat is volstrekt 
begrijpelijk. De enige manier waarop leraren hun leerlingen iets kunnen leren, is door hen 
dingen te laten doen. Maar als we activiteiten kiezen zonder duidelijk zicht te hebben op 
het leerdoel, is het minder waarschijnlijk dat de leerlingen leren wat wij willen dat ze leren. 
Van alle activiteiten leren leerlingen meestal wel iets, maar niet alles wat ze leren is even 
waardevol. Als we duidelijk maken wat de leerlingen gaan leren - in de woorden van 
Stephen Covey: 'beginnen met het einde voor ogen' (Covey, 1989) - is het waarschijnlijker 
dat de leerlingen daadwerkelijk leren wat we willen dat ze leren. 
V) WAAROM WE DEZE STRATEGIE GEBRUIKEN 
Voordat we kunnen achterhalen wat onze leerlingen leren, voordat we feedback kunnen 
geven, voordat we de leerlingen kunnen inschakelen als leerbronnen voor elkaar en voor­ 
dat leerlingen eigenaar kunnen zijn van hun leerproces, moeten we weten waar we heen 
willen. 
~ DE STRATEGIE BEGRIJPEN 
Het boek Basic Principles of Curriculum and Instruction van Ralph Tyler werd voor het eerst 
gepubliceerd in 1949. Dat het boek nu nog steeds herdrukt wordt, bewijst hoeveel invloed 
het nog altijd heeft. Tyler onderscheidt vier fundamentele vragen voor het ontwikkelen 
van een onderwijsprogramma en lesplan: 
1. Welke educatieve doelen wil de school graag bereiken? 
2. Met welke educatieve ervaringen kunnen deze doelen bereikt worden? 
3. Hoe kunnen deze educatieve ervaringen effectief georganiseerd worden? 
4. Hoe kunnen we bepalen of deze doelen bereikt worden? 
(Tyler, 1949, p. 1.) 
Het idee dat je begint met de educatieve doelen klinkt voor de hand liggend. Immers: als 
je niet weet waar je heen gaat, kun je zomaar ergens anders terechtkomen. De vier funda- 
Strategie 1: Duidelijke leerdoelen 39 
}
mentele vragen geven leerlingen ook meer invloed op hun leerproces. Een 15-jarige leer­ 
ling merkte op: 
"Bij Engels krijgen we bij ieder nieuw onderwerp succescriteria met de cijfers 
die erbij horen. We moeten dan de belangrijkste punten markeren en ook 
de dingen die we in onze opdrachten kunnen gebruiken om dat cijfer te 
halen"(Wiliam & Leahy, 2014). 
Het is niet verrassend dat 'achteraan beginnen' bij het ontwikkelen van educatieve erva­ 
ringen populair is geworden (zie bijvoorbeeld Wiggins & McTighe, 2000). Het lijkt logisch 
om de doelstellingen voor het leerproces precies te definiëren. Dat lijkt zó logisch dat veel 
leraren en scholen de invoering van formatief evalueren beginnen met het stellen van 
leerdoelen. Toch is het ontwikkelen van goede leerdoelen niet eenvoudig. De ervaring 
leert dat van de vijf strategieën voor formatief evalueren deze eerste misschien wel de 
lastigste is om goed toe te passen. 
De schijnbare eenvoud van het specificeren van leerdoelen en succescriteria heeft geleid 
tot een versimpelde en rigide implementatie, die het effectieve gebruik ondermijnt. 
Om de manier van lesgeven van leraren te beoordelen, worden vaak 'rubrics' opgesteld. 
Een rubric is een beoordelings- of ontwikkelingsschaal die vaardigheden omschrijft die bij 
een bepaald competentieniveau horen. Bijvoorbeeld: wat kun je of wat doe je als je een 
beginner, gevorderde of expert bent in een bepaalde competentie. 
In zo'n rubric voor leraargedrag is vaak opgenomen dat leraren die het hoogste prestatie­ 
niveau willen bereiken, elke nieuwe les beginnen met een heldere uiteenzetting van de 
beoogde leerresultaten. Daarom zijn er scholen die als regel voorschrijven dat een les altijd 
moet beginnen met het leerdoel. Het gevolg is een voorspelbare nalevingscultuur: leraren 
schrijven de leerdoelen op het bord, leerlingen schrijven deze over in hun schriften en 
daarna gaat de les verder zonder dat er nog naar de doelen verwezen wordt - tenzij de 
directeur toevallig langskomt om de les te observeren. Toen een leerling op zo'n school 
gevraagd werd een leerdoel te omschrijven, zei ze:"Dat is watje aan het begin van de les 
in je schrift schrijft terwijl je met je vriendinnen zit te kletsen:' 
Nu is het over het algemeen natuurlijk goed dat leerlingen weten wat ze gaan leren. Zelf 
moeten we tot onze schande toegeven dat we lang hebben lesgegeven zonder het ooit 
met onze leerlingen te hebben gehad over het leerdoel. Het ligt nogal voor de hand dat 
leerlingen die weten wat ze gaan leren een grotere kans hebben om dat doel te bereiken. 
Toch zijn er minstens drie redenen waarom het een slecht idee is om standaard iedere les 
te beginnen met een leerdoel. 
Ten eerste weet je niet altijd precies hoe de les zal verlopen. Als je scheikunde geeft en je 
wilt je leerlingen leren hoe ze reactievergelijkingen oplossen, heb je een eenduidig, goed 
omschreven doel voor je les. Je probeert iedere leerling op hetzelfde niveau te brengen, 
dus als de oplossing van een leerling afwijkt van de standaardoplossing; dan heeft deze 
leerling waarschijnlijk ergens een fout gemaakt en help je hem weer op het juiste pad. 
Maar als je Nederlands geeft en je vraagt leerlingen om iets te zeggen over een gedicht 
van Gerrit Komrij, dan is het volstrekt logisch dat sommige leerlingen een andere kant op 
40 Formatief evalueren in de praktijk 
}
I .,. gaan dan andere. In zo'n situatie is er geen eenduidig doel voor de hele klas, maar een hele 
'horizon' aan doelen die allemaal acceptabel zijn. Sterker nog, het is prima als verschillende 
leerlingen hier verschillende dingen van leren. Soms lijkt het alsof een leerling helemaal 
de verkeerde kant op gaat, maar dat is vaak het gevolg van een creatievere aanpak van de 
taak dan de leraar voor ogen stond. 
Dit laat meer in het algemeen zien dat het soms goed is om dingen te doen die geen 
specifieke leerresultaten beogen, maar die belangrijke ervaringen opleveren. Sommige 
dingen willen we leerlingen gewoon laten ervaren omdat ze waardevol zijn om samen te 
beleven. Je kunt misschien niet voorspellen wat de opbrengst van het leerproces zal zijn, 
maar als je weet dat een bepaalde taak in het verleden een waardevolle leerervaring heeft 
opgeleverd, dan vinden wij dat een goede reden om die taak opnieuw in te zetten. 
Ten tweede verpest je soms het leerproces als je leerlingen vooraf vertelt wat het doel is. 
Een voorbeeld: Een wiskundeleraar legt de klas een opgave voor, die leerlingen alleen kun­ 
nen oplossen als ze zich realiseren dat driehoeken met dezelfde basis en hoogte ook 
dezelfde oppervlakte hebben (zie Wiliam, 2011 a, pp. 56-57). Als hij de leerlingen vooraf 
vertelt dat ze opgaven gaan maken met de oppervlakten van driehoeken, is de oplossing 
al verklapt en wordt dit gewoon een routine-opgave. Terwijl het zonder die informatie een 
interessante en uitdagende opdracht is. 
Ten derde- en dit is misschien het belangrijkste punt- is het saai om iedere les te beginnen 
met het leerdoel. Wie vastlegt dat iedere les moet beginnen met het beoogde leerresultaat, 
vergeet één belangrijk en universeel gegeven: niet alle kinderen zijn gemotiveerd. Als alle 
leerlingen gemotiveerd waren, konden we een willekeurig leerdoel opgeven en dan zou­ 
den alle leerlingen daar verrukt over zijn. Ze zouden ons vertellen hoe verschrikkelijk graag 
ze dat willen leren. Helaas is dit voor de meeste leraren niet de dagelijkse realiteit. Onze 
leerlingen komen niet altijd juichend de klas in om iets te leren. We dienen hen bij de les 
te betrekken en te stimuleren. En maar weinig leerlingen raken enthousiast van een 
opsomming van leerdoelen. Je kunt hen boeien met ideeën, argumenten, discussies en 
debat. Dat is de belangrijkste vaardigheid van goede leraren: ze kunnen leerlingen bij 
lastige leerstof betrekken door deze tot leven te wekken. 
Zo begon een leraar een natuurkundeles met de vraag:"Waarom duurt het langer om aard­ 
appels gaar te laten worden bij 200 °( in de oven dan in een pan met kokend water van 
100 °C?" De meeste leerlingen weten dat de premisse klopt: het duurt inderdaad langer 
om aardappels in de oven gaar te laten worden. Maar hoe kan dat, als de oven heter is dan 
de pan water? De leraar die op deze manier zijn les begon, had een duidelijk leerdoel in 
zijn hoofd. Dit doel deelde hij na de discussie ook met de leerlingen. Hij wist echter dat hij 
de les beter kon beginnen met een uitdagende vraag dan met het leerdoel. 
• Lees ook het praktijkvoorbeeld Leerdoelen bij geschiedenis (pagina 207). 
Over het algemeen zullen leraren de activiteiten in hun lessen dus baseren op leerdoelen, 
maar deze kunnen vooraf niet altijd worden gespecificeerd. En het is ook niet altijd handig 
om ze aan het begin van de les te vertellen, omdat dat het proces bederft en er betere 
manieren zijn om de leerlingen bij de les te betrekken. In de rest van dit hoofdstuk gaan 
we in op een aantal technieken om leerdoelen te ontwikkelen, te verduidelijken en met je 
leerlingen te delen, en ervoor te zorgen dat leerlingen begrijpen wat het doel is. 
Strategie 1: Duidelijke leerdoelen 41 
}
